---
title: Haskell-Day Roma (2017-11-18)
date: 2017-11-30
author: community
tags: meetups
---

L'Haskell day autunno 2017 si è svolto a Roma, nei locali di
[LUISS ENLABS](http://luissenlabs.com/), vicino alla Stazione Termini.
Ringraziamo LUISS Enlabs e Codemotion, in particolare Innocenzo Sansone,
che ci ha dedicato l'intera giornata, rendendo possibile questo evento.

Questo meetup è stato il secondo a tenersi nel centro Italia, dopo
Firenze, e ha visto la particepazione di nuovi programmatori decisi
ad avvicinarsi ad Haskell.

Il gruppo `Beginners` è stato seguito da Luca, sui passi della presentazione
[Introduzione ad Haskell](https://www.slideshare.net/volothamp/introduction-to-haskell-54056240)
(se non c'eravate ma volete una prima infarinatura, potete sempre
vedere il [video](https://www.youtube.com/watch?v=QjK2jovOczY) registrato
all'edizione bolognese dell'Haskell Day).

<img src="/images/photos/meetup_2017_11_18_Luca.jpg" alt="photo" class="img-thumbnail"/>

Dopo la presentazione di Luca, nel gruppo beginners, sotto la guida di Vitalij,
Renzo, Francesco e Stefano, sono stati svolti degli esercizi dedicati a list comprehension
e alle funzioni di ordine superiore filter, map e foldl: https://github.com/CodeGardenRome/esercizi-funzionali-graduali/tree/haskell/haskell

<img src="/images/photos/meetup_2017_11_18_Vitalij.jpg" alt="photo" class="img-thumbnail"/>

Gli altri partecipanti si sono concentrati su vari progetti, tra cui
un [interprete scheme sviluppato in Haskell](http://www.stefanorodighiero.net/software/wiz.html),
[perfezionamento di un frontend](http://www.stefanorodighiero.net/software/wiz.html)
scritto in Elm (un linguaggio cugino di Haskell) e molte riflessioni sullo
stato della programmazione funzionale sia pura che per linguaggi orientati
su altri paradigmi.

<img src="/images/photos/meetup_2017_11_18_Gruppo.jpg" alt="photo" class="img-thumbnail"/>

Siamo molto soddisfatti dalla nostra prima esperienza romana, sia per
aver conosciuto nuovi programmatori funzionali, sia per aver rivisto
i partecipanti alle scorse edizioni!

Ringraziamo di cuore tutti i partecipanti e contiamo di ritrovarvi tutti presto al prossimo evento!
